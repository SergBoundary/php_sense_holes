<h4>Сергій Бондаренко</h4>
<h2>Категорія грошей та обміну у контексті постиндустриальної экономіки</h2>

<hr />
<p class="text-justify"><em>Доклад опубликовано у збірці «Сучасні проблеми та перспективи розвитку економіки України: Збірник тез доповідей науково-практичної конференції молодих науковців, здобувачів, аспірантів і студентів (м.Кривий Ріг, 03-04 квітня 2013 р.) / від.ред.О.М.Брадул – Вип.1. – Кривий Ріг: 2013. – 66 с.»</em></p>
<hr />

<h3>Анотація</h3>
<p class="text-justify">У доповіді розглянута проблема невідповідності матеріалістичних уявлень про категорії грошей і обміну потребам постіндустріальної економіки. Як вирішення цієї проблеми пропонується розгляд грошей як математичних понять, нематеріальних і невідчужуваних при обміні.</p>
<p class="text-justify">In the report considers the problem of disparity of materialistic concepts about the categories of money and exchange to the necessities of a post-industrial economy. For solution of this problem is offered consideration of money as a mathematical concept that is non-material and non-alienable at an exchange.</p>
<p class="text-justify">В докладе рассмотрена проблема несоответствия материалистических представлений о категориях денег и обмена потребностям постиндустриальной экономики. Как решение этой проблемы предлагается рассмотрение денег как математических понятий, нематериальных и неотчуждаемых при обмене.</p>

<h3>Постановка проблеми і її актуальність</h3>
<p class="text-justify">Розглянута нами проблема полягає у невідповідності матеріалістичних уявлень про категорії грошей та обміну потребам постіндустріальної економіки. Постіндустріальна економіка – це така економіка, в якій переважають інтелектуальна та інформаційна складові.</p>
<p class="text-justify">Актуальність цієї проблеми обумовлена переходом суспільства від індустріальних до постіндустріальних економічних відносин, що розпочався з середини ХХ ст., [4] та неспромо-жністю економічних й правових інструментів, що застосовувались до сфери матеріального товарообміну, задовольнити потреби сфери нематеріального товарообміну [2].</p>

<h3>Об'єкт і предмет дослідження</h3>
<p class="text-justify">Оскільки різниця між матеріальними й нематеріальними товарами, що приймають участь в обміні, лежать у площині буття цих товарів, тому ми дослідили онтологічні засади зазначеної проблеми. Зокрема, об’єктами нашого дослідження були категорії грошей та об-міну, уявлення про природу яких визначає характер економічних інструментів.</p>

<h3>Основний матеріал дослідження</h3>
<p class="text-justify">Загальновизнаним вважається, що гроші – це специфічний товар, який має властивість обмінюватись на будь-який інший товар, тобто є загальним еквівалентом. Тому функцію грошей традиційно визначають як міру вартості та засіб обміну [3, с.5]. Останнє випливає з практики повсякденного грошового обміну товар-гроші й гроші-товар, який можливий виключно за умови: 1) можливості відчуження грошей, як і будь-якого товару, від їх власника; 2) неспоживанність грошей, як товару, їх власником. Перше визначає, що для отримання будь-якого блага (товару, послуги) треба взамін цього блага віддати свої гроші. Друге – гроші можна накопичувати, створюючи заощадження та багатства [3, c.9-12].</p>
<p class="text-justify">Проте, практика повсякденного порівняння вартостей товарів (послуг) виявила, що користування грошима у процесі обміну як загальним еквівалентом можливе лише за умови наявності у них таких властивостей як: 1) якісна однорідність; 2) кількісна подільність та здатність до групування й об’єднання; 3) стабільність властивостей у часі та зносостійкість; 4) портативність; 5) впізнаваність; 6) безпечність [3, c.6].</p>
<p class="text-justify">При найближчому розгляді стає зрозумілим, що такими властивостями володіють не золото та інші дорогоцінні метали, не паперові документи та інші цінні папери, а виключно математичні поняття. Якісно однорідний, нескінченно подільний і відтворюваний з небуття числовий ряд – то винахід людини, яке дає можливість порівняти властивості двох якісно різнорідних об'єктів. Саме це робить з грошима і товарами щодня інтегрована в економічне життя людина.</p>
<p class="text-justify">Історично логічним було виникнення саме нематеріальних грошей як множини раціональних чисел, оскільки раціональне (дробове) відношення (наприклад, 1/2 або 9/4) передбачає нерівнозначний обмін благами. Факти з історії грошей вказують на те, що їх виникнення у матеріальній формі та подальша її еволюція є ні чим іншим, як пошуком матеріального відповідника нематеріального поняття числа. Проте нематеріальна (математична) складова грошей проявляла себе кожного разу, коли в економічних відносинах виокремлювалась їх математична складова: спочатку у вигляді стандартів міри, потім бухгалтерських та банківських записів, а тепер й електронних записів різних платіжних систем [1].</p>
<p class="text-justify">У якості математичного інструменту гроші завжди виконували вже відомі нам функції: 1) числового співвідношення вартостей; 2) операції з числового відображення обігу вартостей; 3) розподілені у часі операції з відображення обігу, тобто платежу; 4) фіксування у часі результатів числових операцій, як форма збереження отриманої вартості; 5) співвідношення вартостей та операції з їх обігу поза соціокультурними й політико-правовими межами; 6) зведення та узагальнення інформації про здійсненні числові операції [3, c.9-12; 5, c.28-33]. При цьому відмінністю виконання зазначених функцій матеріальними грошами від нематеріальних математичних грошей є лише фізична наочність математичних розрахунків, яка тепер компенсується можливостями інформаційних технологій.</p>
<p class="text-justify">Помилковість сучасних поглядів на категорії грошей та обміну полягає в прив'язці їх до матеріальної складової. Звідси твердження, що гроші як засіб обігу необхідно відчужувати від їх власника на користь осіб, що володіють бажаними благами. Але зі свого особистого досвіду ми знаємо, що поняття ніяк не відчужуванні від їх власника, як і будь-яка інформація поза її матеріального носія.</p>
<p class="text-justify">Натомість ідеальна складова грошей зазвичай розглядається крізь призму етичної та релігійної проблематики, а саме: гроші у контексті протилежності добра і зла, а обмін – протилежності справедливості та несправедливості. У економічній науці та філософії нематеріальна складова розглядалась лише у контексті категорії вартості  й відношення до грошей (їх економічної цінності та довіри до них), а на теперішньому етапі їх розвитку як інформація щодо вартості товарів, яка викликає довіру і має цінність [2].</p>
<p class="text-justify">Розвиток сфери послуг виявив нематеріальну складову обміну при купівлі-продажу товарів. Зокрема, очевидним є те, що при обміні інформацією, інформація від виробника не відчужується. Те ж саме відбувається і при наданні послуг чи обміні матеріальними товарами. Психічне задоволення від споживання послуги або товару від користувача не відчужується. З іншого боку, також не відчужується від виробника знання, бажання і задоволення від суспільного значення проданого товару [4].</p>
<p class="text-justify">Постіндустріальні економічні відносити надають виробнику масового (політичного) товару нового статусу. У суспільстві тотального споживання цінним стає не товар, а його виробник. Підтвердженням цієї точки зору можна вважати орієнтацію уваги споживача зі споживчих якостей товару на ім’я виробника. Таким чином, споживач вступає у міцний комунікативний зв’язок з виробником, що було б не можливо без невідчужуваної не-матеріальної складової в процесі товарообміну. У цьому сенсі товар, що споживається, слід розуміти як продовження внутрішнього стану виробника, його світогляду.</p>
<p class="text-justify">Крім того, слід зазначити, що наявність можливості відчуження товару та грошей є мотиваційною основою скоєння економічних злочинів. Тому проблема відчуження має також соціальне значення. І тому її розв’язання, на наш погляд, є одним з ключових питань економічної науки і філософії.</p>

<h3>Висновки і пропозиції</h3>
<p class="text-justify">З вищенаведеного видно, що нематеріальна складова категорій грошей та обміну в економічній науці та філософії економіки є мало вивченою. На наш погляд є доцільним при-ділити більшу увагу її дослідженню. Зокрема, виробити загальний підхід та методологію ви-вчення зазначених у докладі питань та їх практичного розв’язання.</p>

<h3>Список використаних джерел</h3>
<div class="col-md-12"><ol>
	<li><p class="text-justify">Базулин Ю.В. Происхождение и природа денег. – СПб.: Изд-во С.Петерб. ун-та, 2008. – 246 с.</p></li>
	<li><p class="text-justify">История и философия экономики: учебное пособие / под ред. М.В.Конотопова. – 3-е изд., стер. – М.: КНОРУС, 2010. – 664 с.</p></li>
	<li><p class="text-justify">Рахимов Т.Р. Денежное обращение, финансы и кредит: учебное пособие / Т.Р.Рахимов, А.Б.Жданова, В.В.Спицын; Томский политехнический университет. – Томск: Изд-во Томского политехнического университета, 2010. – 204.</p></li>
	<li><p class="text-justify">Тоффлер Э. Третья волна. – М.: Издатетьство ACT, 1999. – 261 с.</p></li>
	<li><p class="text-justify">Финансы, денежное обращение и кредит : учебник для вузов / под ред. М.В.Романов¬ского, О. В. Врублевской. — 2-е изд., перераб. и доп. — М. : Издательство Юрайт ; ИД Юрайт, 2010. — 714 с. — (Университеты России).</p></li>
</ol>
</div>
